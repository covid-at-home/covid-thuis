## Niveau 3 -- Bedlegerig

Als alle goede zorg in Niveau 2 niet heeft gewerkt en het steeds erger wordt. Dan betekent dat niet dat je iets verkeerd hebt gedaan. Ga gewoon door. De patiënt wordt nu wel zwakker. Hij of zij kan te zwak zijn om uit bed te komen en heeft wellicht extra aanmoediging nodig om te eten en te drinken. 

### Als je zelf de patiënt bent

Dit is wanneer het belangrijk is om andere mensen om je heen te vertellen dat je echt ziek bent en vooral in bed ligt. Praat met iemand die je vertrouwt. Overleg over hoe ze mogelijk voor je zouden kunnen zorgen. Laat deze persoon of deze mensen dit document lezen. Als je mensen in je omgeving hebt die al COVID-19 hebben gehad (iets wat in de loop van de tijd steeds vaker zal voorkomen), dan zouden die natuurlijk de beste zorgverleners zijn, omdat ze waarschijnlijk COVID-19-immuun zijn. Probeer te beoordelen wat het meest verstandige is in jouw omstandigheden. Wacht hiermee in ieder geval niet tot het allerlaatste moment, want wanneer de ziekte voortschrijdt, kun je in ademnood komen, wat onvermijdelijk ook je vermogen om te praten en helder te denken zal aantasten.

![](/images/sick-in-bed.png)

### In ieder geval

* Blijf in bed. Op dit punt is rust erg belangrijk. Zoveel mogelijk slapen. In het begin lukt het patiënten vaak nog om af en toe uit bed te komen. Toilet, een snelle afspoeldouche, één keer per dag op de weegschaal (notitie in [dagboek](/images/covid-diary.pdf)). Verschoon het beddengoed zo vaak mogelijk en was de gebruikte lakens op 60 graden Celsius of warmer.
* Ventileer de kamer zo veel en vaak mogelijk.
* Drink veel water! (meer dan 2 liter en minder dan 5 liter per dag).
* Probeer vitaminerijk voedsel te eten. Multi-vitamine drank is ook goed.
* Adem meer.

Lees op dit punt alvast de tekst hieronder door voor alle tekenen die wijzen op niveau 4. Het doel van de zorg op Niveau 3 is onder andere om de patiënt steeds beter te kunnen volgen, zodat eventuele tekenen dat het niveau van de patiënt richting niveau 4 gaat, vroegtijdig worden opgevangen. Bijvoorbeeld: Als de patiënt niet in staat is om ten minste 2 liter vocht per dag te drinken, moet je (vriendelijk) aandringen. Uitdroging is een medische aandoening, en zonder dit dagelijkse minimum beland je snel op niveau 4.

In de meeste gevallen zal de toestand van patiënt echter na een paar dagen of hooguit een week verbeteren. Ga gewoon door. Als de patiënt eenmaal wat beter is, kan de zorg weer door de patiënt zelf worden gedaan. Zorg ervoor dat het ziektedagboek en de quarantaine worden bijgehouden net zo lang totdat de patiënt zich een tijdje goed heeft gevoeld. Als je voor de patiënt hebt gezorgd, begint nu je eigen twee weken durende zelfquarantaineperiode.

### Zorgverlening

Een groot deel van het werk dat je in deze fase doet, is zorgverlening. Mogelijk gaat het richting verpleging, in een vorm waarvoor geen gespecialiseerde opleiding nodig is. Besef dat mensen die door ziekte hulp nodig hebben bij de basis zelfzorg zich kunnen schamen. Schaamte om dit te vragen of te accepteren. Wees vriendelijk en compassievol. Iedereen heeft wel eens hulp nodig. Bedenk hoe je de patiënt fysiek, mentaal en emotioneel comfortabeler kunt maken en helpen zich beter te voelen; Vraag je bijvoorbeeld af wat je nodig zou hebben in hun positie. Kijk naar aanwijzingen over ongemak (bijv. rillen, zweten), en vraag hoe je kunt helpen. 

Wat je kunt doen:
* Maak contact op ooghoogte en op een afstand die groot genoeg is voor comfort, maar klein genoeg om niet luid te hoeven praten. 
* Doe eenvoudige vriendelijke aanmoedigingen om te drinken en te eten. (Bv., "Drinken?, honing?")
* Als de patiënt niet voldoende drinkt of eet, bied dan alternatieven aan. (Bijvoorbeeld, als de patient geen vast voedsel wil, probeer dan bijvoorbeeld soep, bouillon of elektrolytoplossing? Als hij of zij geen warme dranken wil, probeer dan iets kouds, of andersom?) 
* Controleer of de patiënt warm genoeg is in de extremiteiten (bijv. koude voeten of handen?). Heeft de patiënt het 's nachts ook warm genoeg? 
* Stel de patient gerust. Vertel dat het waarschijnlijk is dat hij of zij volledig zal herstellen. 
* Als de ademhaling moeizaam verloopt, probeer dan ademhalingstechnieken (bijv. Pursed-lip breathing (PLB), Buikademhaling of Middenrifademhaling) en positieveranderingen (bijv. een beetje naar voren leunen of je armen en hoofd op een tafel leggen terwijl je met je voeten plat op de grond zit; of op je zij slapen met een kussen tussen je knieën, of op je rug met je hoofd omhoog met een of twee kussens). 
* Hou het ziektedagboek bij (zie hieronder).


#### Ziektedagboek

Zoals vermeld in de vorige sectie, kunt je dit [afdrukbaar formulier] (/images/covid-diary.pdf) voor het ziektedagboek gebruiken of zelf iets maken. 

Let in dit stadium vooral op symptomen die op een verslechtering van de toestand kunnen wijzen. Let onder andere op duizeligheid of een snelle hartslag (drink meer en eet iets als je kunt), snelle ademhaling (til je hoofd iets op als je ligt of laat het richting tafel zakken als je zit om makkelijker te kunnen ademen), let ook op een blauwe tint aan de vingertoppen of lippen (cyanose - zorg voor frisse lucht, zorg dat je warm wordt, en controleer de zuurstofvoorziening in het bloed als dat mogelijk is. Wanneer de cyanose niet direct overgaat neem dan contact op met een arts). Lees het volgende gedeelte voor meer details. Overweeg het gebruik van ontspanningstechnieken om een snelle ademhaling of hartslag door angst of onrust te vertragen: Luister naar rustgevende muziek, neem online of via de telefoon contact op met een vriend(in), of kijk of je je ademhaling kunt vertragen en je hartslag kunt verlagen door langzaam maar krachtig uit te ademen even te wachten en daarna rustig in te ademen. (Tel tijdens het ademen. Sommige mensen gebruiken 4-7-8 tellen en anderen geven de voorkeur aan 5-2-5 om hun inademen-vasthouden-uitademen patroon te vertragen).

Als je denkt dat de toestand van de patiënt verslechtert, kun je het ziektedagboek uitbreiden met het volgende: 
- vaker temperatuur meten
- ademhalingssnelheid (aantal ademhalingen per minuut)
- hartslag (aantal hartslagen per minuut)
- begin van verward raken

Als de toestand van de patiënt lijkt te verslechteren, ga dan naar het volgende deel. 

### Een typische dag

In dit stadium ziet kan typische dag er mogelijk zo uit zien: 

Je (of de patiënt) staat op, weegt en noteert het gewicht in het ziektedagboek. Je neemt de temperatuur op. Doe dat voordat je gaat eten of drinken als je de temperatuur oraal opneemt. Noteer alles in het ziektedagboek. 

Drink dan iets. Niet te veel cafeïne of suiker. Zoveel water en kruidenthee als je wilt. Vergeet niet dat je minstens 2 liter en maximaal 5 liter per dag wilt drinken. 

Lucht het huis zoveel mogelijk. Zet de ramen tijdelijk wijd tegen elkaar open. Een goed moment is bijvoorbeeld terwijl het water voor je ochtendthee of koffie op staat.  Als je de energie hebt (en genoeg lakens), overweeg dan om je beddengoed te verschonen als ze zweterig  of vuil zijn geworden. Neem vervolgens een korte douche als je kunt. Schoon blijven kan je helpen je mentaal en emotioneel beter te voelen, maar ook fysiek. 

Eet een kleine, voedzame maaltijd (stuk vers fruit? handjevol gezouten noten?) - eet iets dat je aanspreekt. Dit is ook een goed moment om als je dat nodig hebt om paracetamol in te nemen tegen koorts / pijn en de dosis en het tijdstip in je ziektedagboek te noteren. 

Als dat al genoeg inspanning was, neem dan even rust. Slaap wanneer je kunt - slaap is cruciaal voor de genezing. Als je niet slaperig bent, maar moet rusten, probeer dan zittend te rusten om je longen een betere kans te geven om te draineren en alles af te voeren. Als je nog steeds rechtop kunt zitten dan is nu een goed moment om eventueel te stomen om de luchtwegen / sinussen te helpen te openen en slijm af te voeren. 

Blijf de hele dag drinken. Sommige mensen vinden het handig om een literfles water of een theepot met een inhoud van ongeveer een liter te gebruiken. Door het legen en vullen is het gemakkelijker om bij te houden hoeveel je ongeveer hebt gedronken. Dit maakt het ook gemakkelijker om water bij de hand te houden terwijl je rust in bed of op de bank. 

Hou de hele dag in de gaten hoe het met je gaat en hoe je je voelt. Hoe zit het met vermoeidheid (slaap zoveel mogelijk), honger (eet kleine, voedzame maaltijden), dorst (drink wanneer je daar zin in hebt) en temperatuur (zorg dat je het warm genoeg houdt). Als je het aankunt, en alleen als je het echt aankunt, ga dan bewegen. Ga bijvoorbeeld een korte wandeling maken zolang het nog toegestaan is waar je bent, of dans op een favoriet liedje. 

Tot slot. Blijf alert op tekenen die erop wijzen dat je toestand verslechtert en dat je mogelijk meer zorg of hulp nodig hebt. Doe eerst de basisverzorging van jezelf, neem dan contact op met andere mensen die weten dat je echt ziek bent. Laat ze weten hoe het met je gaat - en als je hulp nodig hebt, vraag het dan. Laat het vooral weten als je ernstiger symptomen gaat vertonen (zie de volgende paragraaf). 
