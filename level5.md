## Niveau 5 -- Overbelasting van het systeem

### Wat als de officiële kanalen overbelast zijn?

We zien helaas in sommige regio's dat het systeem tot een breekpunt komt als er te veel mensen tegelijk ziek worden. Je komt er niet doorheen of je krijgt te horen dat de ambulance een tijdje gaat duren. Ziekenhuizen nemen helemaal geen nieuwe patiënten meer aan of geven voorrang aan de behandeling van bepaalde groepen patiënten bijvoorbeeld wel relatief jonge en gezonde patiënten met een goede overlevingskans maar niet meer ouderen en/of mensen met een bestaande ziekte of onderliggend lijden.

In het geval dat officiële manieren om medische hulp te krijgen niet beschikbaar zijn, kun je proberen om een dokter te bereiken die je kent of de verpleegkundige die verderop in de straat woont of iedereen met een medische opleiding en/of ervaring in de buurt. Als dat niet werkt, afhankelijk van de urgentie, wil je misschien jouw bredere netwerk mobiliseren of dat van de patiënt. Laat ze weten dat je een patiënt hebt waar het niet goed mee gaat en dat je geen hulp kunt krijgen. Vraag naar artsen of verpleegkundigen. Eventueel kun je Facebook gebruiken. Als je daarna nog tijd over hebt, zorg dat je ziekte- dagboekpagina's op orde zijn. Zorg ervoor dat elke dokter die tijd heeft voor de patiënt onmiddellijk de temperatuur geschiedenis in het ziektedagboek te zien krijgt, enz. Probeer niet te bezorgd te lijken in de buurt van de patiënt, want op dit punt is er waarschijnlijk niets wat hij of zij zelf kan doen of veranderen.

Als je er toch doorkomt (via de telefoon?) probeer dan rustig te blijven en help de dokter of het ziekenhuis de situatie snel in te schatten. 

In gevallen waar ambulances het knelpunt zijn en je voelt dat je die nodig hebt, zul je zelf moeten beoordelen of je naar de eerste hulp wilt rijden of dat je wilt wachten en hopen dat je erdoorheen komt. Plan welk ziekenhuis je het eerst gaat bezoeken. Het kan handig zijn om naast de bestuurder iemand met toegang tot het internet in de auto of op de speakerphone te hebben. Rijd in ieder geval veilig, het laatste wat je wilt is een zieke patiënt in een auto-ongeluk.

&nbsp;

----

&nbsp;

Laten we nu maar hopen dat onze medische professionals het hoofd kunnen bieden aan de last die op hun schouders terecht komt. Doe jouw aandeel in het zoveel mogelijk vertragen van de ziekte. Laten we proberen om er allemaal nog te zijn als dit allemaal voorbij is.
