## Niveau 2 -- Opkomende Symptomen

![](/images/sneezing-emoji.png)

Let op als u last heeft van een van de volgende opkomende symptomen:

* Koorts
* Vermoeidheid
* Keelpijn
* Droge hoest (zonder slijm ophoesten) 
* Slijm ophoesten
* Gewrichts- / spierpijn
* Kortademigheid
* Gebrek aan eetlust

De eerste symptomen kunnen ook hoofdpijn, rillingen, duizeligheid, neusverstopping, buikpijn, diarree, misselijkheid en braken zijn. Later in de infectie kunnen de symptomen bestaan uit geur- en smaakverlies dat enkele dagen kan duren. 

Is COVID-19 verspreid in de gemeenschap waar je woont? Of ben je in een getroffen gebied geweest? Of ben je in de buurt geweest van iemand die in een getroffen gebied was? Dan kunnen je symptomen heel goed COVID-19 zijn. Maar onthoud: In veel gebieden zal de kans dat het iets anders is nog groter zijn.

> Noot: Koorts is niet subjectief. Je hebt een thermometer (of twee) nodig, om de temperatuur op zijn minst dagelijks in een logboek bij te houden. Als je er voor kiest om de temperatuur intern (d.w.z. in het achterste / het rectum) te nemen, zal het nauwkeuriger zijn. Zorg ervoor dat je genoeg doekjes en alcohol hebt om de thermometer na elk gebruik te reinigen. Bij orale inname van de temperatuur 20 minuten van tevoren niet eten of drinken. Oorthermometers zijn ook minder exact. Welke methode je ook gebruikt, noteer de methode in je logboek zodat medici weten welke het is. (Rond .7 graden Celsius wordt vaak toegevoegd aan de orale temperatuur. ) Hier zijn enkele goede instructies voor [hoe je een orale temperatuur meet](https://www.drugs.com/cg/how-to-take-an-oral-temperature.html).

### Diagnose

Er zal een verschillend beleid zijn voor het testen van COVID-19 op basis van waar je bent en in welk stadium van de pandemie de regio is waar je je bevindt. Controleer online, bel de officiële hotline nummers, volg de officiële richtlijnen en overweeg om naar een drive-through testcentrum te rijden als die er is in jouw regio en de patiënt in aanmerking komt voor een test. **Je mag niet zomaar onaangekondigd bij een dokter of een ziekenhuis komen opdagen als je (de eerste) symptomen ervaart.**

> Onthoud: Ziekenhuizen zijn niet de beste plek om je te bevinden, behalve als je er een goede reden is dat je er absoluut moet zijn. Jij en/of de patiënt loopt het risico om extra infecties te krijgen die, wanneer het gaat om een bacteriële- of schimmelinfectie, door de aard van de ziekenhuisomgeving veel meer kans hebben om resistent te zijn tegen standaardbehandelingen. Veel ziekenhuizen zullen ook overbelast raken.

### Raak niet in paniek. Bezorgt maar niet ziek ... ?

Voor de meeste mensen zal het niet erger worden dan dit. Je zult ziek zijn met milde symptomen, en daarna wordt je weer beter. En dat is het dan. Tegelijkertijd zullen sommigen minder geluk hebben. Zelfs als slechts een relatief klein percentage van de getroffenen medische zorg nodig heeft, zal dit een grote belasting vormen voor artsen, verpleegkundigen en de beschikbare medische middelen. We kunnen allemaal helpen. Bezorgt maar niet ziek: Er zijn mensen die naar de dokter gaan als ze niet echt (heel erg) ziek zijn, omdat ze gerustgesteld willen worden. De komende weken en maanden zijn daar geen goed moment voor. Deze website is bedoeld om je meer vertrouwen te geven en te zorgen dat je goed voorbereid bent. Voor de zorg voor jezelf, je vrienden en geliefden. Zodat jij je goed kunt redden totdat jij of zij daadwerkelijk professionele hulp nodig hebben.

### Zelfquarantaine

Tot aan de testuitslag en afhankelijk van waar je bent en waar je bent geweest, kan het verstandig zijn om aan te nemen dat de patiënt (jij? een familielid?) COVID-19 heeft. Dat betekent zelfquarantaine thuis. Geen bezoekers meer, een bordje op de deur, en de patiënt mag niet naar buiten, tenzij je zeker weet dat je niemand zal ontmoeten. Verschillende regio's hebben verschillende normen en regels voor wat het betekent om jezelf in quarantaine te houden als er ook andere mensen in het huishouden zijn. Neem het zekere voor het onzekere en laat, indien mogelijk, alles twee weken lang te bezorgen. De situatie veranderd de hele tijd, in sommige gebieden zal het virus zo gewoon (endemisch) worden dat veel mensen het hebben gehad. Het is niet te zeggen op welk moment verschillende autoriteiten zullen stoppen met het testen van elke mogelijke infectie, en het zal verschillen van regio tot regio.

### Familie, huisgenoten, enz.

Huisgenoten van mensen waarvan bekend is of vermoed wordt dat ze geïnfecteerd zijn, moeten zichzelf beschouwen als mogelijk ook geïnfecteerd. Dat betekend dus zelfquarantaine. Bewaar ook de maximaal haalbare afstand tot de patiënt zolang de patiënt voor zichzelf kan zorgen. Dit betekent in verschillende kamers slapen in verschillende bedden, apart eten, gebruik maken van verschillende borden en handdoeken, en waar mogelijk, gebruik maken van verschillende badkamers. 

Reinig regelmatig alle vaak aangeraakte oppervlakken met huishoudbleekmiddel verdund met water: 10 ml / 2 tl bleekmiddel met een halve liter / 2 koppen water (zorgvuldig wassen van meetgereedschap voor hergebruik). U kunt die oplossing in een niet meer gebruikte plantenspuit of een lege schoonmaakmiddelspuitfles doen. Geef de spray een minuut de tijd geven om zijn werking te doen op oppervlakken voordat u hem droog veegt.

Nu is het tijd om na te denken over persoonlijke beschermingsmiddelen (PBM).  Als je maskers kunt krijgen, draag ze dan. Wegwerphandschoenen, beschermende kleding met lange mouwen en oogbescherming kunnen ook nuttig zijn. De [winkelpagina](/shopping) op deze website bevat enkele ideeën voor persoonlijke beschermingsmiddelen, evenals belangrijke informatie over wanneer en hoe deze te gebruiken.

Op de meeste plaatsen zal er waarschijnlijk een tijd komen dat het aantal gevallen omhoog snel toeneemt, veel mensen hebben al COVID-19 gehad, en de autoriteiten zullen dan niet langer bijhouden wie het heeft gehad en wie niet. De basis blijft dan hetzelfde: probeer ouderen en mensen met een bestaande ziekte of onderliggend lijden zo goed mogelijk te beschermen en probeer de verspreiding zo veel mogelijk te beperken. Vergeet niet: Hoe meer we de verspreiding van de ziekte kunnen vertragen of verminderen, hoe beter het is voor iedereen. Want door te helpen de verspreiding te vertragen of te stoppen, kunt u helpen voorkomen dat het  hele gezondheidszorgsysteem overbelast wordt en het niet meer aan kan. Dat verhoogt op zijn beurt de toegang tot zorg voor de mensen die medische zorg nodig hebben. Dit helpt artsen en verpleegkundigen om meer levens te redden. 

### Dagboek

Wanneer de symptomen voor het eerst beginnen is het juiste moment om een ziektedagboek te starten. 

Een paar keer per dag meet u de temperatuur, zelfs als u (nog) niet het gevoel hebt dat u koorts hebt. Doe dit bij voorkeur op enigszins regelmatige tijden of momenten in uw normale routines of ritme (bijvoorbeeld elke ochtend voor het zetten van koffie of thee). Weeg jezelf één keer per dag, indien mogelijk. Bepaal het aantal ademhalingen per minuut en de hartslag. Hierdoor wen je er aan om dit te doen, je oefent er mee. Als je vroeg begint dan geeft het je ook een idee wat normale gezonde waardes voor jou zijn van temperatuur, hartslag, ademhaling en gewicht. Niet noodzakelijk, maar het kan wel nuttig zijn om ook bloeddruk en zuurstofgehalte te meten als je de apparatuur daar voor hebt (Meetapparaten hiervoor zijn niet duur, zie de [winkelpagina](/shopping)). 

Schrijf alle symptomen op die de patiënt heeft. Als hij of zij pijn heeft, waar en wanneer is de pijn, en hoe erg op een schaal van 0 (geen pijn) tot 10 (slechtst denkbare pijn)? Hoe erg is de hoest? Welke kleur heeft het slijm als dat wordt geproduceerd? Let op welke medicijnen de patiënt eventueel gebruikt. 

Paracetamol is een goede keuze voor koorts- en pijnbestrijding. Het bijhouden van een ziektedagboek helpt ook om bij te houden hoeveel u wanneer heeft genomen. Dat helpt om ervoor te zorgen dat u de koorts adequaat behandelt zonder meer dan de aanbevolen hoeveelheid in een periode van 24 uur in te nemen.

[![](/images/diary-small-slanted.png)](/dagboek)

##### Printbaar ziektedagboek

We hebben een **[afdrukbaar ziektedagboek](/dagboek)** gemaakt dat u kunt gebruiken om alle informatie op te schrijven die u verzamelt bij het opnemen van de temperatuur, de ademhalingssnelheid, enz. Bekijk het formulier en onze webpagina hierover via bovenstaande link.

### Word weer gezond.

Behandel pijn en koorts indien nodig met vrij verkrijgbare medicijnen in de aanbevolen veilige doseringen. Het advies is om paracetamol en indien mogelijk geen andere pijnstillers / koortsverlagers te gebruiken. Er zijn vragen ontstaan over de veiligheid van ibuprofen / niet-steroïdale anti-inflammatoire geneesmiddelen en corticosteroïden / steroïdale anti-inflammatoire geneesmiddelen, in het geval van coronavirus. Vermijd indien mogelijk het gebruik ervan als u symptomen heeft. Een extra veilige manier om koorts te behandelen is het nemen van een bad of douche. De watertemperatuur moet comfortabel zijn, niet koud, want door te bibberen kan de kerntemperatuur van je lichaam stijgen - en het idee is om die laag te houden. Als je uit bad of onder de vandaan douche komt, kan het overgebleven water dat net als zweet van je huid verdampt, je temperatuur helpen verlagen. 

Probeer voedzaam voedsel te blijven eten. Niets te zwaar, niet te veel tegelijk. Veel vitaminen en verse producten. Voldoende koolhydraten (aardappelen, rijst, pasta, enz.). Er is discussie of stomen helpt tegen het virus. Sommigen adviseren 3 keer per dag of meer. Ga elke dag wandeling als dat mogelijk is, houdt daarbij wel minimaal 1.5 meter afstand van andere mensen. Als je keel geïrriteerd is, vermijd dan zure dranken (zoals frisdrank en sap) omdat deze verder irriterend kunnen zijn; water en thee zijn dan betere keuzes. 

Let op de kleur en de hoeveelheid van uw urine. Als het donker is (meer gekleurd dan helder), of er is niet veel, dan is dat een teken om meer water te drinken. Het is zeer belangrijk om uitdroging te voorkomen en te behandelen door voldoende te drinken, ook al kan het moeilijk zijn om genoeg te drinken als je koorts hebt / veel zweet, en last hebt van vermoeidheid en ongemak als gevolg van ziekte. Als je moeite hebt om genoeg te drinken en/of tekenen van uitdroging begint te vertonen, zoals donkere urine, kun je ook proberen voedsel te eten dat meer water bevat (bijv. komkommer, sinaasappels, appels), te nippen aan bouillon of soep, of een klein maar haalbaar doel voor jezelf te stellen (bijv. elke keer als je opstaat, een glas water drinken). 

Hoesten kan een belangrijke, gezonde inspanning van het lichaam zijn om de longen te ontdoen van vocht, zodat u gemakkelijker kunt ademen. Onderdruk een productieve hoest niet de hele tijd / alleen maar omdat je niet wilt hoesten. Echter, als u wilt proberen om uw hoest te onderdrukken om een goede nachtrust te krijgen, zodat uw lichaam kan beter zichzelf te genezen, gebruik dan vrij verkrijgbare hoest medicijnen. Het gebruik van kruidenthee zoals anijs / kamille, cacao, en tabletten kan helpen. Sommige vrij verkrijgbare hoest medicijnen bevatten ingrediënten zoals guaifenesine of NAC, over het algemeen beschouwd als veilige mucolytica die het hoesten verlichten door je lichaam te helpen zich te ontdoen van slijm (meestal door het dunner te maken en zo makkelijker op te hoesten); je apotheker kan je helpen om er een te vinden die voor jou geschikt is. 

### Voel je je al beter?

Voordat je je quarantaine verbreekt, willen de gezondheidsautoriteiten je mogelijk (opnieuw) testen om te zien dat je echt niet meer besmettelijk bent. Maar het kan ook zijn dat het aantal gevallen in jouw regio al zo hoog is dat mensen hun eigen beslissingen zullen moeten nemen. Blijf aan de veilige kant en probeer iets langer thuis te blijven dan officieel is aangegeven. De [aanbeveling van de Wereldgezondheidsorganisatie](https://www.who.int/dg/speeches/detail/who-director-general-s-opening-remarks-at-the-media-briefing-on-covid-19---16-march-2020) is om na het verdwijnen van de symptomen het isolement nog minstens twee weken voort te zetten, zelfs als je je niet meer ziek voelt. 

Als het je gelukt is om je te laten testen, Gefeliciteerd. Je weet nu dat je lichaam vermoedelijk immuniteit heeft opgebouwd en dat je niet meer besmettelijk bent. Er wordt veel onderzoek gedaan naar hoe het zit met immuniteit na het genezen van deze ziekte. Hou de laatste wetenschappelijke ontwikkelingen op dit vlak in de gaten. Als je genezen bent dan betekent dat het voorbij is voor jou, en ook dat jij een logische keuze bent om je familie en vrienden te helpen als ze ziek worden. Afhankelijk van de staat waarin de wereld verkeert, wil je misschien je werkgever en anderen die van jou afhankelijk zijn, informeren dat je het hebt gehad, zodat ze weten dat je immuun bent.
