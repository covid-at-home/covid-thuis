## Niveau 4 -- Professionals nemen het over

Naarmate de symptomen verergeren en de toestand van de patiënt verslechtert, moet vaker gemeten worden. Op dit punt moet het logboek om de paar uur de temperatuur, de ademhaling en de hartslag bevatten.

Als één van de volgende zaken optreed, beschouw dat dan als een medisch noodgeval:

### Verlies van bewustzijn

Er zijn verschillende niveaus. Wanneer de patiënt het bewustzijn verliest, noteer dan of de patiënt reageert wanneer je zijn of haar naam roept (Stem), wanneer je krachtig in de schouder knijpt (Pijn) of dat hij of zij helemaal niet reageert (Onresponsief).

Als het bewustzijnsverlies kortstondig is, kunt je (als de patiënt snel herstelt en weer helemaal wakker is!) de patiënt aanmoedigen om een beetje te eten en te drinken en de kamer fris te ventileren maar als het verlies van het bewustzijn ernstig is: Haal hulp.

### Cognitieve problemen / verwarring

Je kent de patiënt waarschijnlijk goed, dus je zou zonder enige vorm van onderzoek moeten kunnen zien of en wanneer hij of zij er niet meer helemaal bij is. Plotseling verward raken is ernstig. Zoek medische hulp.

### Te hoge of te lage ademhalingsfrequentie

Tel de ademhalingen per minuut door uw hand dicht genoeg bij de patiënt te houden om zijn of haar adem te voelen, naar zijn of haar borst te kijken en/of naar zijn of haar buik te kijken. Gebruik een klok met een secondewijzer of een digitaal horloge/telefoon/stopwatch om de tijd in de gaten te houden. De ademhalingssnelheid (RR) moet tussen 12 en 20 ademhalingen per minuut liggen. 

Onmiddellijke thuiszorg bij ademhalingsproblemen kan bestaan uit het ventileren / luchten van de kamer van de patiënt en het stutten van hem of haar zodat hij of zij rechtop in een comfortabele rustpositie kan zitten. Het is ook een goed idee om het hoofdzijde van het bed omhoog te brengen om te slapen als dat mogelijk is en er zijn enkele slaapposities die de ademhaling kunnen vergemakkelijken (zie Niveau 3, Verzorgingswerk).

![](/images/dyspnoe.png)

Als de patiënt of jijzelf last hebt van kortademigheid of moeizame ademhaling, vraag dan medisch advies. Zoek hulp. 

### Lage zuurstofverzadiging

Als je een saturatiemeter, ook wel pulse oxymeter, hebt (zie [winkelpagina](/shopping)), gebruik die dan. Elke zuurstofverzadiging van minder dan 95% kan wijzen op een ademhalingsprobleem. Als op een bepaald moment de **lippen of vingertoppen van de patiënt blauw** worden (of zelfs licht blauw) (cyanose genoemd), bel dan een ambulance! Als de saturatie minder dan 96% is, breng dan frisse lucht in de kamer van de patiënt en warm hem of haar op.

![](/beeld/cyanose.png)

(Bel ook een dokter als de vingers, tenen of lippen minder blauw worden dan dit...)

Als de huid van de patiënt een netvormige of kanten paarse verkleuring krijgt (ook wel livedo reticularis genoemd) zoals hieronder (en dat is niet gebruikelijk voor deze patiënt), dan is dat ook een reden om hulp in te roepen.

![](/images/livedo-reticularis.png)

### Zeer lage bloeddruk

Bloeddruk lager dan de ondergrens van het normale bereik (90 mmHg systolisch, 60 mmHg diastolisch) is reden tot bezorgdheid. Merk op dat de bloeddruk als twee getallen komt, de systolische / bovendruk en diastolische /onderdruk. Als je een eenvoudig automatisch apparaat hebt om de bloeddruk te meten dan geeft het je deze getallen. Dus als je een apparaat hebt, noteer dan de systolische / bovendruk op het [dagboek formulier](/images/covid-diary.pdf).

Als je geen apparaat hebt om de bloeddruk te meten of als je moeite hebt om een meting uit te voeren, probeer dan de capillaire navultijd van de patiënt te testen. Controleer dit door zijn of haar vingers plat op een harde ondergrond te leggen. Gebruik je vinger om een van zijn of haar vingernagels van bovenaf aan te drukken. De vingernagel zou kleur moeten verliezen. Controleer hoe lang het duurt voordat de vingernagel weer zijn normale kleur heeft. Het zou 1-2 seconden moeten duren. Langer dan dat kan wijzen op een lage bloeddruk. Het kan ook een symptoom van uitdroging zijn. 

Uitdroging is een veel voorkomende oorzaak van lage bloeddruk, dus directe thuiszorg kan inhouden dat de patiënt wordt aangemoedigd om te eten en vooral te drinken, met name voedsel of dranken die essentiële elektrolyten bevatten zoals kalium en natrium. Duizeligheid is een veelvoorkomend symptoom van lage bloeddruk, dus een duizelige patiënt zal voorzichtig willen zijn bij het veranderen van houding (liggend naar zittend, zittend naar staand); flauwvallen kan optreden. Maar echt, nogmaals, als de dingen er niet goed uitzien op één of andere manier - als de bloeddruk erg laag is, of als de patiënt normaal gesproken een hoge bloeddruk heeft en het ziet er veel lager uit dan normaal - haal dan weer hulp.

### Te hoge of te lage hartslag

De hartslag is gemakkelijker te meten dan de bloeddruk, en meestal gaat een hoge hartslag (meer dan 100-110 slagen per minuut voor een volwassene) samen met een lage bloeddruk. Kleinere mensen en kinderen hebben vaak een hogere hartslag. Een matig hoge hartslag alleen is geen reden voor alarm, omdat het kan duiden op angst of uitdroging.  Het kan nuttig zijn om iets te eten en te drinken en om ontspanningstechnieken toe te passen. Controleer wel of de maatregelen helpen en de hartslag omlaag gaat. Ook hier geldt weer dat waarden buiten het normale bereik je moeten aanzetten tot onmiddellijke medische hulp. Dit geldt vooral als u een snelle ademhaling ziet samen met een lage bloeddruk of een hoge hartslag en/of verwarring. 

### Zeer hoge koorts die plotseling (terug) komt

Als je de lichaamstemperatuur regelmatig controleert, wees dan alert als de trend plotseling verandert en de temperatuur opeens hoger is, zelfs als de patiënt het eerder beter leek te doen. Regelmatige metingen zijn belangrijk. Een zeer hoge koorts (> 39° Celsius) is een reden om direct medische hulp te zoeken. Dat geld ook voor een koorts die weggaat en dan plotseling terugkomt. 

### Oproep voor hulp

Het is ernstig als een van de bovenstaande symptomen zich voordoet! Dit het punt waarop u geen beslissingen meer moet nemen op basis van een gids van het internet. Wacht niet tot het nog erger wordt. Bel een dokter, of bel het noodnummer (112 in Nederland en België) en laat een ambulance komen. Blijf kalm en rapporteer de situatie zoals ze is. Je werk is gedaan: Je hebt een patiënt uit het medisch systeem gehouden terwijl hij of zij gewoon ziek was. Nu is het tijd voor professionals om er mee om te gaan. De gegevens die u hebt verzameld moeten u hopelijk helpen om de operator, de ambulancemensen en de artsen ervan te overtuigen dat u niet zonder reden in paniek bent en dat zij de patiënt waarschijnlijk eerder de zorg kunnen geven die hij of zij nodig heeft.
